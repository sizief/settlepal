title:گواهینامه رانندگی در اسپانی
author:MoHa
tags:tag1,tag2
url:eslicence

---

سلام. من به تازگی گواهینامه رانندگی اسپانیایی رو گرفتم و اینجا رو راه انداختم تا تجارب و اطلاعاتم در مورد گرفتن گواهینامه رو به اشتراک بذارم. خودم به خاطر ندونستن بعضی چیزها هزینه و زمان زیادی رو صرف کردم، ولی با نکاتی که میگم میتونین در هزینه و زمان خودتون صرفه‌جویی کنین.

برای هر کدوم از موارد گفته شده، اگه سؤالی داشتین، زیرش کامنت بذارین و در صورت دونستن جواب میدم. یا اگه جایی نکته‌ای داشتین که بهتره به اطلاعات اضافه کنم یا اگه جایی رو من اشتباه نوشتم، میتونین بازم کامنت بذارین تا من بهبود بدم


اول یک سری سؤالات شایع در مورد گواهینامه و رانندگی در اسپانیا رو بررسی کنیم:

⁉️ آیا میتونیم با گواهینامه ایرانی در اسپانیا رانندگی کنیم؟
خیر

⁉️ آیا میتونیم گواهینامه ایرانی رو با گواهینامه اسپانیایی تعویض کنیم؟

⁉️ آیا میتونیم با گواهینامه بین‌المللی ایران در اسپانیا رانندگی کنیم؟
اگر به عنوان توریست در اسپانیا هستین، بله. اگر در اسپانیا مقیم هستین فقط در ۶ ماه اول اقامت میتونین.

⁉️ آیا میتونیم گواهینامه یک کشور دیگه رو با گواهینامه اسپانیایی تعویض کنیم؟
بستگی داره که چه کشوری باشه. باید بررسی کنین ببینین اون کشور با اسپانیا آیا قرارداد تعویض گواهینامه دارد یا خیر. مثلا اگر گواهینامه رانندگی از ترکیه دارین، میتونین تعویض کنین. اما توجه داشته باشین که زمان دریافت این گواهینامه باید قبل از شروع اقامت شما در اسپانیا باشه. اگر بعد از شروع اقامت، از کشور ثالث گواهینامه گرفته باشین پذیرفته شده نیست.

⁉️ پس گواهینامه ایرانی اصلا به هیچ دردی نمیخوره؟
میشه برای سوابق استفاده کرد. توضیح اینکه وقتی شما در اسپانیا گواهینامه میگیرین، تا یک سال تازه‌کار حساب میشین. حین رانندگی باید علامت L سبز به شیشه عقب بچسبونین تا بقیه بدونین که شما کم‌تجربه هستین، همچنین احتمالا هزینه بیمه شما بیشتر خواهد بود. بعضی از مؤسسات کرایه اتومبیل هم به شما ماشین اجاره نمیدن. شما میتوینن سوابق رانندگیتون رو از ایران تهیه کنین، اون رو ترجمه و لگلایز کنین و بیارین اسپانیا اینجا تحویل میدین و این سوابق اضافه میشه و باعث میشه که دیگه تازه‌کار حساب نشین، نیازی به چسبوندن L نداشته باشین و هزینه بالاتر بیمه ندین و راحتتر هم ماشین کرایه کنین..
